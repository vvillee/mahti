Travis: https://travis-ci.org/villvirt/mahti/

[![Coverage Status](https://img.shields.io/coveralls/villvirt/mahti.svg)](https://coveralls.io/r/villvirt/mahti)

Aihekuvaus:

<h1>Herbarium - Digiherbaario</h1>

Kerää itsellesi oma digiherbaario, opi lajeja ja lajien tunnistamista!

<h2>Ongelma</h2>

Perinteisten herbaarioiden tekeminen vaatii kasvien talteenottamista ja säilömistä esimerkiksi paperin ja teipin avulla. Moni saattaa kokea herbaarion tekemisen työlääksi ja haastavaksi. Luonnontuntemuksen opettelu on kuitenkin tärkeää ja kiinnostaa monia.

Fyysisen herbaarion keräämisen sijasta kasveista voidaan ottaa kuvia digikameralla ja tallentaa kuvat omalle koneelle. Kuvatiedostot voidaan nimetä esimerkiksi kasvin nimen perusteella. Kuvat voi myös siirtää nettiin galleriaksi muiden nähtäväksi (esim.: http://www.raakkila.fi/gallery/).

On olemassa useita palveluita, joiden avulla tehdään kasvien tunnistusta, mutta omaan digitaalisen herbaarion keräämiseen ratkaisuja on vähemmän. Luontoportin NatureGate-mobiilisovelluksessa voi kerätä omia havaintoja päiväkirjaan ja nähdä muiden havaintoja lähistöllä. Oman havainnon voi jakaa Facebookissa tai Twitterissä. Toisten havaintoja ei voi kommentoida eikä toisille käyttäjille voi antaa palautetta, onko tunnistus onnistunut.

<h2>Ratkaisu</h2>

Digiherbaario mobiilisovelluksella ja selainkäyttöliittymällä. Mobiilisovelluksen avulla kuvattujen kasvien siirtäminen ja oman digiherbaarion kerääminen on helppoa! Käyttäjät voivat nähdä muiden käyttäjien havaintoja. Tunnistuksesta voi antaa positiivista tai negatiivista palautetta sen mukaan onko kasvi palautteen antajan mielestä tunnistettu oikein. Kuvista voi myös tykätä.

Tunnistusta ei tarvitse tehdä samalla hetkellä, kun kuva on otettu, vaan kuvan voi laittaa omaan tunnistusjonoon. Tunnistuksen voi tehdä myöhemmin rauhassa kasvion avustuksella. Tunnistus tapahtuu lisäämällä kasville tieteellinen nimi, heimo ja suku. Lisäksi kasville voi syöttää vapaaseen kenttään esimerkiksi kasvin nimen. Mikäli kasvia ei onnistu tunnistamaan, voi sen merkata tunnistamattomaksi, jolloin muut käyttäjät voivat avustaa tunnistusta kommentoimalla kuvaa. Tätä ennen kuva ei ole julkaistu muiden käyttäjien nähtäväksi.

Käyttäjiä voi halutessaan seurata. Oman profiilin, eli digiherbaarion, voi pitää myös yksityisenä, jolloin seuraamiseen pitää pyytää lupa.

Tulevaisuudessa kerättyä dataa voidaan hyödyntää tieteellisesti (tunnistettu/tunnistamaton kasvi, paikkatieto, aika) tai opetustarkoituksessa (peruskoulu, yms.).

Tämä ratkaisu keskittyy kasvien tunnistukseen, mutta alustaa voisi laajentaa myös esim. perhosten yms. havaintojen/tunnistustietojen keräämiseen.

<h2>Aiheeseen liittyviä linkkejä</h2>
Muita aiheeseen liittyviä linkkejä
<ol>
<li>Pinkka - Eliöiden ja elinympäristöjen tunnistusta tukeva verkko-oppimisympäristö: http://www.helsinki.fi/pinkka</li>
<li>Valokki - Nettikasvio: http://kasvio.avoin.jyu.fi</li>
<li>Luontoportti - Laajempi tunnistuspalvelu: http://www.luontoportti.com</li>
<li>Luontoportin NatureGate-applikaatio: http://www.youtube.com/watch?v=83QY5vDj3vw (iOs: https://itunes.apple.com/fi/app/naturegate/id531653259)</li>
<li>aErbario (https://play.google.com/store/apps/details?id=metoo.app.aerbario)</li>
</ol>
